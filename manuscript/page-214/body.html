<div class="leaf flex"><div class="inner justify"><p>--- Oi, ukki!…</p><p>Vanhus selitteli hänelle ilosta säteillen koko vihkon:</p><p>--- Kas tuossa: <em>Aaria</em>. Tätä lauloit sinä tiistaina, kun loioit vatsallasi permannolla. — <em>Marssi</em>. Tätä minä pyysin sinua alkamaan alusta menneellä viikolla, tätä, jota sinä et enää keksinyt. — <em>Menuetti</em>. Tätä sinä tanssit nojatuolini edessä… Katsopas nyt.</p><p>Päällyslehteen oli kirjoitettu komeilla gootilaisilla kirjaimilla:</p><h5>Lapsuuden Ilot: Aria, Minuetto, Waltzer, E Marcia. Op. I, Sävelsi Jean-cristophe Krafft.</h5><p>Christophea aivan häikäisi. Hänen nimensä tuon kauniin otsakkeen alla, suuressa nuottivihkossa, hänen sävellyksensä!… Hän ei voinut vielä kuin änkyttää: — "Oi, ukki, ukki!…"</p><p class=" stretch-last-line ">Vanhus veti pojan luokseen. Christophe heittäytyi hänen syliinsä ja piiloitti päänsä Jean-Michelin kainaloon. Hän oli punainen ilosta. Vanhus oli ehkä</p></div> </div>