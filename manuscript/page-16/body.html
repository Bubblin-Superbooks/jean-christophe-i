<div class="leaf flex"><div class="inner justify"><p class="no-indent  ">katsettaan.</p><p>--- Se ei ole totta, sinä valehtelet minulle. Louisa itkeskeli hiljaa.</p><p>--- Taivaan Jumala! huudahti vanhus ja potkaisi uunia. Kohennusrauta putosi rämisten permannolle. Äiti ja lapsi hätkähtivät peljästyksestä.</p><p>--- Isä, isä, älkää nyt, sanoi Louisa, se alkaa itkeä.</p><p>Lapsi oli hetkisen kahden vaiheilla, ruvetako huutamaan vai jatkaako ateriaansa; mutta kun hän ei voinut tehdä molempia yhtaikaa, ryhtyi hän jälleen aterioimaan.</p><p>Jean-Michel jatkoi hillitymmällä äänellä, jossa puuskahteli silloin tällöin suuttumus:</p><p class=" stretch-last-line ">--- Mitä minä olen tehnyt, että Jumala on antanut minulle tuollaisen juopon pojan? Maksoiko vaivaa elää niinkuin minä olen elänyt, puutteessa kaiken ikäni, saadakseni tämän. — Mutta sinä, sinäkin, etkö sinä osaa häntä hillitä? Sillä sehän on sinun tehtäväsi, hitto soi!</p></div> </div>