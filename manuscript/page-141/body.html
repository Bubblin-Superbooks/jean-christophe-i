<div class="leaf flex"><div class="inner justify"><p>--- Christophe, kuuletkos? Fritz-raukka en kuollut.</p><p>Christophe ponnisti tahtonsa ja vastasi tyynellä äänellä:</p><p>--- Kyllä, isä.</p><p>Hänen rintaansa ahdisti kuin painon alla, Melchior jatkoi taas matkien:</p><p>--- Kyllä isä, muka! Eikö sinulla ole muuta sanomista? Etkö ole siitä pahoillasi?</p><p>Louisa ymmärsi poikasta paremmin ja sanoi:</p><p>--- Hyst, anna hänen nukkua!</p><p class=" stretch-last-line ">Ja sitten puhuttiin hiljempaa. Mutta Christophe kuunteli korva tarkkana ja tutki kaikki tapauksen yksityiskohdat: taudin laadun, joka oli lavantautikuumetta, kylmät kylvyt, hourailemisen, vanhempien surun. Hän ei voinut hengittää; ikäänkuin jokin pallo nousi hänen kurkkuunsa ja tukehutti häntä; hän värisi kuin horkassa: kaikki nuo kauheat seikat syöpyivät hänen aivoihinsa. Ennen kaikkea huomasi</p></div> </div>