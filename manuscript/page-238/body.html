<div class="leaf flex"><div class="inner justify"><p class="no-indent  ">joista hän oli niin ylpeä; hän tahtoi näyttää, minkälainen taiteilija hän oli. Gottfried kuunteli häntä tyynesti; sitten hän virkkoi:</p><p>--- Christophe-raukka, miten rumaa tuo oli! Se solvasi Christophea niin pahoin, ettei hän keksinyt, mitä vastata. Gottfried jatkoi sääliväisesti:</p><p>--- Miksi sinä olet tehnyt tuollaista? Se oli niin rumaa; kukaan ei sinua pakottanut sellaista tekemään.</p><p>Christophe väitti vihasta punastuen vastaan:</p><p>--- Ukki on sanonut, että minä sävellän kauniisti! huudahti hän.</p><p>--- Ahaa, virkkoi Gottfried yhtä rauhallisesti. Hän on varmaan oikeassa, hän on hyvin oppinut. Hän ymmärtää, mikä on musiikkia. Minä en sitä ymmärrä…</p><p>Ja hetken päästä hän lisäsi:</p><p>--- Mutta minusta se vain oli rumaa.</p><p>Hän katsoi tyynesti Christophea, näki miten pahoillaan hän oli, hymyili ja virkkoi.</p></div> </div>