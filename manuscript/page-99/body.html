<div class="leaf flex"><div class="inner justify"><p class="no-indent  ">oikein tiennyt, mitä hän itki; mutta hänen täytyi itkeä; ja kun ensimäinen kyynelvirta oli tulvahtanut, niin hän itki vielä, siksi, että hän tahtoi itkeä jonkinlaisesta raivosta ja että hänen olisi ollut tuskallista, aivan kuin hän olisi rangaissut toisiakin kiusatessaan itseään. Sitten hän muisti, että hänen isänsä tuli kotiin, että äiti kertoisi hänelle kaikki ja etteivät hänen onnettomuutensa vielä olleet lopussa. Hän päätti lähteä pakoon, minne tahansa, eikä tulla koskaan takaisin.</p><p>Juuri kun hän laskeutui portaita, törmäsi hän kotiin palaavaa isäänsä vastaan.</p><p>--- Mitä sinä täällä teet, poika? Minne sinä menet? kysyi Melchior.</p><p>Christophe ei vastannut.</p><p>--- Sinä olet tehnyt jotain tyhmyyksiä. Mitä sinä olet tehnyt?</p><p>Christophe vaikeni itsepäisesti.</p><p class=" stretch-last-line ">--- Mitä sinä olet tehnyt? toisti Melchior. Vastaatko</p></div> </div>