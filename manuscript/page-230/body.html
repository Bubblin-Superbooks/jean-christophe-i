<div class="leaf flex"><div class="inner justify"><p>--- Sano, mitä se oli!</p><p>--- Enhän tiedä. Se on jokin laulu.</p><p>--- Onko se sinun tekemäsi?</p><p>--- Ei; minunko tekemäni! Jopahan sitten!… Se on vanha laulu.</p><p>--- Kuka sen on tehnyt?</p><p>--- Sitä ei tiedetä.</p><p>--- Ja milloin tehty?</p><p>--- Ei tiedetä…</p><p>--- Kun sinä olit pieni?</p><p>--- Ennenkuin minä olin maailmassa, ennenkuin minun isäni, isäni isä, isäni isoisä olivat… Se on ollut aina.</p><p>--- Merkillistä! Siitä ei kukaan ole minulle puhunut.</p><p>Christophe mietti hetkisen:</p><p>--- Eno, osaatko sinä muita lauluja?</p><p>--- Kyllä.</p><p>--- Laula sitten toinen laulu.</p></div> </div>