<div class="leaf flex"><div class="inner justify"><p class="no-indent  ">Christophe inhosi noita toisia kaikkia; häntä itketti oma itsensä, oma kuolemansa jo etukäteen. Samalla hän olisi tahtonut tehdä koko joukon kysymyksiä; mutta hän ei uskaltanut; hän muisti, millä äänellä äiti oli vaatinut häntä olemaan hiljaa. — Viimein ei hän enää malttanut; ja kun hän meni levolle, kysyi hän, kun äiti aikoi suudella häntä:</p><p>--- Äiti, nukkuiko hän minun sängyssäni? Poloinen nainen hätkähti; ja hän kysyi äänellä, jonka koetti tehdä välinpitämättömäksi:</p><p>--- Kuka?</p><p>--- Pikku poika… joka on kuollut, vastasi Christophe ja hiljensi ääntään.</p><p>Äidin kädet tarttuivat häneen rajusti:</p><p>--- Ole vaiti, ole vaiti, sanoi hän.</p><p class=" stretch-last-line ">Äidin ääni vapisi; Christophe, joka oli painanut päänsä hänen rintaansa vasten, kuuli hänen sydämensä sykkivän kiivaasti. Seurasi hetken hiljaisuus; sitten äiti</p></div> </div>