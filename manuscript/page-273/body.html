<div class="leaf flex"><div class="inner justify"><p class="no-indent  ">Isä heräsi ja huudahti:</p><p>--- Kuka siellä on?</p><p>Äiti supatti:</p><p>--- Hyst, lapsukainen uneksii.</p><p>He vaikenivat kaikki kolme. Ja yö vaikeni heidän ympärillään. Musiikki haipui. Eikä kuulunut enää muuta kuin huoneessa nukkuvien tasainen hengitys, onnettomuus-toverien, jotka kohtalo oli kytkenyt toistensa viereen, työntänyt samaan hauraaseen haahteen, jota silmitön voima vei pimeyteen.</p></div> </div>