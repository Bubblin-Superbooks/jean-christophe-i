<div class="leaf flex"><div class="inner justify"><p>Hän vaikeni hetkisen ja aprikoi, eikö tuosta ajatuksesta voisi johtaa muutakin puhuttavaa; mutta hän ei keksinyt mitään lisättävää, ja vaiettuaan tuokion, jatkoi hän ärtyisällä äänellä:</p><p>--- Kuinka miehesi ei ole täällä?</p><p>--- Luultavasti hän on teatterissa, vastasi Louisa arasti. Siellä on harjoitus.</p><p>--- Teatteri oli kiinni. Minä tulin juuri siitä ohitse. Se on vain hänen tavallisia valheitaan.</p><p>--- Älkää nyt häntä aina moittiko! Minä käsitin kai väärin hänen menonsa. Hän viipyy luultavasti antamassa tuntejaan.</p><p>--- Hänen pitäisi jo tähän aikaan olla kotona, vastasi ukko tyytymättömänä. Hän epäröi tuokion ja kysyi sitten hiljaisemmalla äänellä, hieman hämillään:</p><p>--- Onko hän sillä päällä… taas?…</p><p>--- Ei, isä, vastasi Louisa nopeasti.</p><p class=" stretch-last-line ">Vanhus katsoi häneen; Louisa karttoi hänen</p></div> </div>