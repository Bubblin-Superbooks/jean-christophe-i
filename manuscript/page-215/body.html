<div class="leaf flex"><div class="inner justify"><p class="no-indent  ">vieläkin onnellisempi kuin Christophe. Hän jatkoi äänellä, jota hän koetti saada välinpitämättömäksi, sillä hän tunsi, että liikutus saisi hänet valtaansa:</p><p>--- Tietysti minä lisäsin siihen säestyksen, ja soinnutukset laulun luonteen mukaan, ja sitäpaitsi… — (ukko ryiskeli — ja sitäpaitsi minä lisäsin menuettiin erään <em>trion</em>, siksi, että… että… se on tavallista; ja minä luulen… luulen tosiaan, että se ei pahenna.)</p><p>Vanhus soitti trionsa. — Christophe oli hyvin ylpeä, kun sai olla isoisän kanssa yksissä töissä.</p><p>--- Mutta sittenhän, ukki, täytyy sinunkin nimesi olla vihkossa.</p><p>--- Se ei maksa vaivaa. Kenenkään ei tarvitse saada sitä tietää paitsi sinun. Mutta sitten… — (nyt vapisi vanhuksen ääni — sitten, kerran, kun minua ei enää ole, siitä muistat isoisääsi, eikö niin? Ethän sinä häntä unohda?)</p><p class=" stretch-last-line ">Vanhus-raukka ei tunnustanut, ettei hän ollut</p></div> </div>