<div class="leaf flex"><div class="inner justify"><p>Ja hän taputti poikaa päälaelle ja kysyi:</p><p>--- Sinä tahdot siis tulla suureksi mieheksi?</p><p>--- Niin tahdon, vastasi Christophe ylpeänä. Hän luuli, että Gottfried ihailisi nyt häntä. Mutta Gottfried vastasi:</p><p>--- Mistä syystä?</p><p>Christophe aivan ällistyi. Hän mietti päänsä puhki ja virkkoi:</p><p>--- Tehdäkseni kauniita lauluja.</p><p>Gottfried naurahti uudestaan ja sanoi:</p><p>--- Sinä tahdot tehdä lauluja ollaksesi suuri mies; ja tahdot olla suuri mies tehdäksesi lauluja. Sinähän olet kuin koira, joka pyörii tavoitellen häntäänsä.</p><p class=" stretch-last-line ">Christophe pahastui kovin. Muulloin ei hän olisi suvainnut, että eno, jonka kustannuksella hän aina ilveili, olisi ilveillyt puolestaan hänen kustannuksellaan; eikä hän sitäpaitsi ollut aavistanut, että Gottfried kykeni älyllään pistämään hänet pussiin. Hän mietti jotain</p></div> </div>