<div class="leaf flex"><div class="inner justify"><p>--- Minkä tähden toinen? Yksi riittää. Ihminen laulaa, kun tarvitsee laulaa, kun täytyy laulaa. Ei saa laulaa huvitellakseen.</p><p>--- Mutta kun tahtoo tehdä musiikkia?</p><p>--- Tämä ei ole musiikkia.</p><p>Poikanen tuli miettiväksi. Hän ei oikein ymmärtänyt. Kuitenkaan ei hän pyytänyt selitystä: totta kyllä, tämä ei ollut musiikkia, tuollaista tavallista musiikkia. Hän jatkoi:</p><p>--- Eno, oletko sinä niitä tehnyt?</p><p>--- Mitä?</p><p>--- Lauluja.</p><p>--- Laulujako? Oh, kuinka minä niitä olisin tehnyt? Sellaista ei tehdä.<br>Lapsi jatkoi kuitenkin itsepäisen loogillisesti:</p><p>--- Mutta, eno, kerranhan ne kuitenkin on tehty… Gottfried pudisti yhä vain päätänsä:</p><p>--- Ne ovat olleet aina. Lapsi kuulusteli yhä vain:</p></div> </div>