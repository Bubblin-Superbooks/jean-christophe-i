<div class="leaf flex"><div class="inner justify"><p class="no-indent  ">säveltäjä, täytyy sinun käydä luonani Berlinissä. Minä teen sinusta jotakin.</p><p>Christophe oli liian hurmautunut vastatakseen. Hassler kiusoitteli häntä:</p><p>--- Ahaa, sinä et tahdo?</p><p>Christophe nyökkäsi innokkaasti päätänsä, viisi, kuusi kertaa, että hän tahtoo.</p><p>--- Jaha, se on siis sovittu?</p><p>Christophe alkoi uudestaan nyökkäillä.</p><p>--- No, kaulaa minua siitä edes?</p><p>Christophe kietaisi kätensä kaikin voimin Hasslerin kaulaan.</p><p>--- Älä, peijakas, sinähän kastelet minut! Päästä, niistä nenäsi!</p><p class=" stretch-last-line ">Hassler nauroi, hän niisti itse häpeilevän ja onnellisen pojan nenän. Hän laski hänet lattialle, otti häntä kädestä, vei pöydän luo, täytti hänen taskunsa sokerileivoksilla ja jätti hänet sanoen: — Näkemiin</p></div> </div>