<div class="leaf flex"><div class="inner justify"><p class="no-indent  ">pienen tytön.<br>Jean-Michel katsoi häneen syrjäsilmällä ja naurahti.</p><p>--- Et suinkaan vaatine, että sanoisin häntä kauniiksi? Sitä et uskoisi itsekään. Ja eihän se ole sinun vikasi. Nehän ovat kaikki pieninä sellaisia.</p><p>Lapsi pääsi nyt tylsästä liikkumattomuuden tilasta, jossa lampun valo ja vanhuksen katse oli häntä pitänyt. Se alkoi itkeä. Ehkäpä se tunsi äidin silmissä vaistomaisesti jotain hyväilevää, joka neuvoi sitä valittamaan. Louisa ojensi lasta kohti syli avoinna kätensä ja sanoi:</p><p>--- Nostakaa se minulle.</p><p>Ukko alkoi laverrella tavallisia periaatteitaan:</p><p>--- Ei saa antaa myöten lapsille, kun ne itkevät. Niiden pitää antaa huutaa.</p><p>Mutta hän tuli kuitenkin kehdon luo, otti pienokaisen siitä ja murahteli:</p><p>--- Minä en ole koskaan nähnyt näin rumaa lasta.</p></div> </div>