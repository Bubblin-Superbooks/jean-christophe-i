<div class="leaf flex"><div class="inner justify"><p class="no-indent  ">tohtinut arvostella sankarinsa tekoja, ei häntä miellyttänyt, että hän ajatteli rumia asioita tällaisena iltana, jolloin siellä olisi pitänyt olla vain iloisia kasvoja, valoisia ajatuksia. Mutta Christophe ei käsittänyt täysin, mitä hän tunsi; ja ilon ylenpalttisuus karkoitti pian sen tunteen, samoin kuin pikku tilkka sampanjaa, jota hän sai maistaa isoisän lasista.</p><p>Kotimatkalla isoisä puhui lakkaamatta itsekseen: ylistykset, joita hän oli saanut Hasslerilta, saivat hänet suunniltaan. Hän huudahteli, että Hassler oli nero, jollaisia ei synny kuin yksi vuosisadassa. Christophe vaikeni, sulkien sydämeensä rakkauden huumauksensa: <em>Hän</em> oli syleillyt häntä, <em>Hän</em> oli pitänyt häntä sylissään. Kuinka hyvä <em>Hän</em> oli! Kuinka suuri <em>Hän</em> oli!</p><p>--- Ah, ajatteli poikanen maatessaan pikku sängyssään ja syleillen kiihkeästi pielustansa, — minä tahtoisin kuolla, kuolla hänen puolestansa!</p><p class=" stretch-last-line ">Loistava lentotähti, joka oli kulkenut yhden illan</p></div> </div>