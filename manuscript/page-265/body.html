<div class="leaf flex"><div class="inner justify"><p class="no-indent  ">Mutta Christophe ei ollut siitä hänelle vihainen, kuten äsken yleisölle; sillä se nauru oli herttaista; ja neiti suuteli häntä: se ei ollut Christophesta yhtään vastenmielistä.</p><p>Samassa näki hän käytävässä äitien ovella isoisän; vanhus loisti onnesta ja seisoi hämillään; hän olisi myöskin tahtonut tulla sisään ja ilmaista tunteitaan, mutta hän ei uskaltanut, sillä kukaan ei tullut häntä puhuttelemaan; hän nautti sieltä kaukaa pojanpoikansa kunniasta. Christophelle tuli hellyyden puuska, vastustamaton halu saada muut antamaan ansaittua arvoa ukillekin ja tietämään, mitä hän osasi. Christophen kielenkanta laukesi; hän nousi polvilleen ja kuiskasi uuden ystävättärensä korvaan:</p><p>--- Minäpä kerron teille salaisuuden.</p><p>Neiti nauroi ja kysyi:</p><p>--- Mikä se on?</p><p class=" stretch-last-line ">--- Kuulkaahan, jatkoi Christophe, se kaunis <em>trio</em>,</p></div> </div>