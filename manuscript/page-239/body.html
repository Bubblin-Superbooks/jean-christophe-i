<div class="leaf flex"><div class="inner justify"><p>--- Oletko sinä tehnyt muitakin lauluja? Ehkä ne olisivat minusta parempia.</p><p>Christophe ajatteli tosiaan, että hänen muut laulunsa tekisivät kenties<br>paremman vaikutuksen kuin ensimäinen; ja hän lauloi ne enolle kaikki.<br>Gottfried ei virkkanut ensin mitään; hän odotti, kunnes ne loppuivat.<br>Sitten hän pudisti päätänsä ja sanoi aivan vakuutettuna:</p><p>--- Nämä olivat vielä rumempia.</p><p>Christophe puri huulensa yhteen, ja hänen leukansa vapisi: hän oli purskahtaa itkuun. Gottfried itsekin oli aivan järkyttynyt ja väitti edelleen:</p><p>--- Miten rumaa! rumaa!</p><p>Christophe huudahti kyyneliin tukahtuvalla äänellä:</p><p>--- Mutta miksi sinä sanot, että se on rumaa?</p><p>Gottfried katsoi häneen rehellisin silmin:</p><p class=" stretch-last-line ">--- Miksikö?… En tiedä… Odotapas… Se on rumaa…</p></div> </div>